---
layout: post
title: Assemble with Care
categories:
- Recensioni
tags:
- giochi
- Apple Arcade
- recensioni
feature_image: "/assets/img/assemble_with_care_hero.png"
comments: false
---

{::options parse_block_html="true" /}
<div class="game_info">
Sviluppatore: [ustwo games](https://www.ustwogames.co.uk/) (London, UK)\\
Disponibile su: iOS / iPadOS / tvOS\\
Controller: non supportato\\
Link <a href="https://apps.apple.com/it/app/assemble-with-care/id1450498694?mt=8" style="display:inline-block;overflow:hidden;background:url(https://linkmaker.itunes.apple.com/assets/shared/badges/it-it/appstore-sm.svg) no-repeat;width:60px;height:15px;"></a>
</div>
{::options parse_block_html="false" /}

Molti giochi contenuti nel servizio Apple Arcade offrono delle immersive ed affascninanti esperienze videoludiche nonostante il livello di complessità sia decisamente basso.\\
In questa categoria possiamo sicuramente inserire **Assemble with Care**, sviluppato e prodotto dai geniacci di ustwo games, i creatori del famosissimo e premiatissimo _Monument Valley_.

{% include figure.html image="/assets/img/assemble_with_care_1.png" caption="L'intro del gioco con la sua tipica atmosfera retrò" %}

Sebbene gli enigmi ed le sfide da affrondare siano semplici, ed al tempo stesso la narrazione sia invece segnante, **Assemble with Care** non appartiene al genere delle __novelle interattive__. Per terminare il livello è infatti necessario interagire parecchio con l'enigma, ed il giocatore non sarà spettatore di una storia completa ma di diverse scenette rese vive da alcuni cittadini di **Bellariva**.

{% include video.html id="04i8usL2lF0" %}

Tramite brevi dialoghi ben recitati, seguiamo l'arrivo a Bellariva di **Maria**, abile riparatrice di oggetti comuni del nostro recente passato.\\
Grazie alle sue introspezioni, capiamo che si è allontanata dalla sua famiglia in seguito ad un qualche diverbio e che si sposta di frequente alla ricerca del suo posto nel mondo. Si mantiene grazie ai numerosi lavoretti che le vengono commissionati e che sarà in grado di portare a termine con il nostro aiuto.

{% include figure.html image="/assets/img/assemble_with_care_2.png" caption="Maria, la protagonista del gioco" %}

Il gioco consiste infatti nel riparare 12 oggetti, quali un mangianastri, un proiettore per diapositive, un insegna luminosa. ecc.\\
Ogni "livello" viene introdotto da un dialogo che può servire a presentare il personaggio e tratteggiarne il contesto e le motivazioni.\\
Qui il gioco brilla di luce propria, riuscendo in poche righe di conversazione, abbinate all'ottima colonna sonora ed alla grafica semplice ma molto espressiva, a comunicare il dramma e le tensioni emotive che caratterizzano la vita dei personaggi che incrociano il cammino di Maria.\\
Il nostro intervento permette non solo di saperne di più delle loro vite, ed in un gioco di riflesso anche di quella di Maria, ma ci porta anche ad aiutare queste persone ad affrontare i propri problemi.

{% include figure.html image="/assets/img/assemble_with_care_3.png" caption="Non poteva mancare il tipico mangianastri degli anni '80" %}

Il giocatore dovrè eseguire in prima persona la fase di riparazione, interpretando il ruolo di Maria. La difficoltà non è mai elevata ed ogni oggetto può essere smontato, aggiustato e riassemblato nel giro di pochi minuti. La durata di questa fase è proporzionale al numero di pezzi che rimuoveremo dall'oggetto stesso.\\
Ciò che rende avvincente questa operazione è la sensazione di interagire davvero con il prodotto che Maria sta riparando.\\
Ruotarlo nello spazio, rimuovere le componenti, scollegare e ricollegare i fili, svitare e riavvitare le viti sono semplici azioni che vengono eseguite con gesti intuitivi e molto realistici.\\
Vi ritroverete sicuramente soddisfatti e sorridenti dopo aver svitato la prima vite con una rapida rotazione del cacciavite, o dopo aver riposto accuratamente i pezzi sul vostro piano di lavoro.\\
Capita a volte che la storia dei personaggi venga approfondita anche durante il lavoro di riparazione. Un paio di questi momenti, che non vi anticipo per non rovinarli, sono davvero ben fatti ed emozionanti.

{% include figure.html image="/assets/img/assemble_with_care_4.png" caption="Alcuni oggetti che dovremo riparare" %}

{::options parse_block_html="true" /}
<div class="conclusion">
## Giudizio in breve
**[Assemble with Care](https://apps.apple.com/it/app/assemble-with-care/id1450498694?mt=8)** è stato spesso citato nei mesi di attesa all'inaugurazione di _Apple Arcade_, in parte per la prestigiosa firma che ne è responsabile, in parte perché ben rappresenta una fetta di quel che il servizio _Arcade_ e l'App Store in genere hanno di buono da offrire.\\
Giochi nati per il _mobile_, pensati per essere fruiti su schermi di dimensioni ridotte, che non richiedono troppo tempo  e che non generano frustrazione con sfide fuori portata. Ma che riescono comunque a ricompensare il giocatore con un'esperienza indimenticabile. Ben più di semplici _passatempi_!\\
Nonostante il gioco sia disponibile su tutti i sistemi Apple, ne consiglio la fruizione su iPhone o iPad.
</div>

<div class="pros">
## Pro
- Ottima narrazione coinvolgente ed emozionante
- Grafica e sonoro molto comunicativi
- Esperienza ludica originale ed indimenticabile
</div>

<div class="cons">
## Contro
- Durata molto breve
- Difficoltà degli enigmi quasi nulla
</div>

<div class="vote">
## Voto: 8
</div>

**Assemble with Care** è parte del servizio in abbonamento [Apple Arcade](https://www.apple.com/it/apple-arcade/)\\
<a href="https://apps.apple.com/it/app/assemble-with-care/id1450498694?mt=8" style="display:inline-block;overflow:hidden;background:url(https://linkmaker.itunes.apple.com/it-it/badge-lrg.svg?releaseDate=2019-09-19&kind=iossoftware&bubble=ios_apps) no-repeat;width:135px;height:40px;"></a>

---

