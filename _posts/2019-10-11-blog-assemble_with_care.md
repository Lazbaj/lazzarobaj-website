---
layout: post
title: Assemble with Care
categories:
- Blog
tags:
- giochi
- Apple Arcade
- recensioni
feature_image: "/assets/img/assemble-768x343.png"
comments: false
---

Sviluppatore: [ustwo games](https://www.ustwogames.co.uk/) (London, UK)  
Disponibile per: iOS / iPadOS / tvOS  
Controller: non supportato  
[Trailer](https://www.youtube.com/watch?v=04i8usL2lF0)

Molti giochi contenuti nel servizio Apple Arcade offrono delle immersive esperienze videoludiche nonostante il livello di difficoltà richiesto per procedere sia decisamente basso.  
Non credo sia giusto definire **Assemble with Care** come una storia interattiva, sia perché è necessario interagire parecchio con l'enigma per terminare il livello, sia perché il giocatore non sarà spettatore di una storia completa ma di diverse scenette rese vive da alcuni cittadini di **Bellariva**.

Tramite brevi dialoghi ben recitati, seguiamo l'arrivo a Bellariva di **Maria**, abile riparatrice di oggetti comuni del nostro recente passato.  
Grazie alle sue introspezioni, capiamo che si è allontanata dalla sua famiglia in seguito a qualche diverbio e che si sposta di frequente alla ricerca del suo posto nel mondo. Si mantiene grazie ai numerosi lavoretti che le vengono commissionati e che sarà in grado di portare a termine con il nostro aiuto.

Il gioco consiste infatti nel riparare 12 oggetti, tipo un mangianastri, un proiettore per diapositive, un insegna luminosa. ecc.  
Ogni "livello" viene introdotto da un dialogo che può servire a presentare il personaggio e tratteggiarne il contesto e le motivazioni.  
Qui il gioco brilla di luce propria, riuscendo in poche righe di conversazione, abbinate all'ottima colonna sonora ed alla grafica semplice ma molto espressiva, a comunicare il dramma e le tensioni emotive che caratterizzano la vita dei personaggi che incrociano il cammino di Maria.  
Il nostro intervento permette non solo di saperne di più delle loro vite, ed in un gioco di riflesso anche di quella di Maria, ma ci porta anche ad aiutare queste persone ad affrontare i propri problemi.

La fase di riparazione consiste nel gioco vero e proprio. La difficoltà non è mai elevata ed ogni oggetto può essere smontato, aggiustato e riassemblato nel giro di pochi minuti. La durata di questa fase è proporzionale al numero di pezzi che rimuoveremo dall'oggetto stesso.  
Ciò che rende comunque avvincente questa fase è la sensazione di interagire davvero con il prodotto che Maria sta riparando. Ruotarlo nello spazio, rimuovere le componenti, scollegare e ricollegare i fili, svitare e riavvitare le viti sono semplici azioni che vengono eseguite con gesti intuitivi e molto realistici.  
Vi ritroverete sicuramente soddisfatti e sorridenti dopo aver svitato la prima vite con una rapida rotazione del cacciavite, o dopo aver riposto accuratamente i pezzi sul vostro piano di lavoro.  
Capita a volte che la storia dei personaggi venga approfondita anche durante il lavoro di riparazione. Un paio di questi momenti, che non voglio anticipare per non rovinarli, sono davvero ben fatti ed emozionanti.

[continua ...]
test a capo, solo enter
con uno spazio 
con due spazi  


