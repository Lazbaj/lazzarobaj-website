---
layout: post
title: Way of the Turtle
categories:
- Recensioni
tags:
- giochi
- Apple Arcade
- recensioni
feature_image: "/assets/img/way_of_the_turtle.png"
comments: false
---

{::options parse_block_html="true" /}
<div class="game_info">
Sviluppatore: [Illusion Labs](https://www.illusionlabs.com/) (Malmö, Svezia)\\
Disponibile su: iOS / iPadOS/ tvOS / macOS\\
Controller: supportato\\
Link: <a href="https://apps.apple.com/it/app/way-of-the-turtle/id1472186054?mt=8" style="display:inline-block;overflow:hidden;background:url(https://linkmaker.itunes.apple.com/assets/shared/badges/it-it/appstore-sm.svg) no-repeat;width:60px;height:15px;"></a>
</div>
{::options parse_block_html="false" /}

È dai tempi delle _Tartarughe Ninja_ che possiamo immaginare questi simpatici animali col guscio come qualcosa di più che lenti ed impacciati. Qui non siamo al livello di "ninja", ma le mosse a disposizione dei due protagonisti, Mr. e Mrs. Turtle, non mancheranno di stupirci per grazia ed agilità.\\
Le due testuggini sono naufragate su un'isola deserta durante il loro viaggio di nozze e si ritrovano purtroppo su spiagge differenti, isolati e separati. Sarà nostro compito farli riunire, ma questo non è che l'inizio dell'avventura che li aspetta.\\
Scopriamo infatti che gli abitanti dell'atollo, di natura pacifici ed ospitali, sono vittime di un'antica maledizione che li ha trasformati in mostri pericolosi. Inutile dire che la nostra coppietta di tartarughe non vede l'ora di poter dare una mano, o meglio una zampa, a rimuovere l'incantesimo.

{% include video.html id="F3ei0Qx0KnA" %}

**Way of the Turtle** è un buon platform con tutti gli elementi caratteristici del genere, sviluppato e distribuito da [Illusion Labs](https://www.illusionlabs.com/).\\
L'ambientazione del gioco è colorata e accattivante, i dialoghi sono leggeri con una vena di umorismo, la storia è molto semplice. Tutto ciò lo rende adatto a giocatori di ogni età.\\
Non ci si lasci però ingannare da questa apparente semplicità. La sfida offerta al giocatore è ardua al punto giusto da rendere il platform sfidante e divertente senza mai risultare frustrante. Alcuni passaggi richiedono una buona coordinazione ed è necessario saltare dalle piattaforme con precisione quasi millimetrica.

I due protagonisti hanno anche la possibilità di progredire durante il gioco, trovando alcuni gusci che offrono differenti abilità: difesa, scatto e attacco. Alcuni passaggi possono essere affrontati solo equipaggiando il guscio corretto. Questo può essere fatto solo presso le colonnine di salvataggio, fortunatamente molto frequenti sull'isolotto.

I livelli sono molto ampi e ben congegnati, con **passaggi segreti** e numerose vie alternative. Alcune parti possono essere raggiunte solo dopo aver trovato il guscio adatto.\\
Vi sono anche numerosi segreti e buffi amici da salvare, nascosti in pertugi difficilmente raggiungibili. Questa parte di esplorazione rende il gioco sia più longevo che più sfidante.

I controlli sono semplici ma, cosa importante per questo tipo di giochi, ottimamente realizzati. La particolarità è data dal fatto che il protagonista si muove autonomamente e si ferma solo in presenza di qualche ostacolo che lo blocca. I controlli ci permettono quindi di cambiare la direzione di marcia con un gesto sullo schermo, di saltare e di attivare il _potere_ del guscio indossato.\\
Non ci sono pulsanti virtuali sullo schermo e questo permette di giocarci ottimamente anche su telefono senza mai sentire l'esigenza di un display più grande.\\
Volendo è anche possibile collegare un **controller** compatibile (MFI, DualShock 4, Xbox) o gustarsi l'esperienza sulla TV di casa tramite _Apple TV_.

{::options parse_block_html="true" /}
<div class="conclusion">
## Giudizio in breve
*Way of the Turtle* è un ottimo rappresentate della categoria _platform_ su iOS. Senza pretendere di avere la profondità dei mostri sacri del genere (_"It's a-me, Mario!"_), riesce con leggerezza ad offrire una sfida accessibile e divertente al tempo stesso.\\
Il mondo di gioco è piacevole da osservare ed esplorare, le circa 5 ore richieste per completare l'avventura passano liete e piacevoli. Aggiungeteci un paio di ore in più per trovare tutti i segreti ed avere la soddisfazione di aver completato il gioco al 100%.

Peccato solo per un comparto sonoro un po' troppo basico ed una _storia_ pressoché nulla. Caratteristica comune alla maggior parte dei platform, anche ben più blasonati.
</div>

<div class="pros">
## Pro
- Grafica semplice ma accattivante
- Controlli adatti ai display touch, molto ben realizzati
- Livelli ampi con _architetture_ stravaganti
</div>

<div class="cons">
## Contro
- Alcuni movimenti di camera sono confusi ed alcune angolature nascondono i nemici
- Storia banale
- Effetti sonori accettabili ma al minimo sindacabile
</div>

<div class="vote">
## Voto: 7
</div>

**Way of the Turtle** è parte del servizio in abbonamento [Apple Arcade](https://www.apple.com/it/apple-arcade/)
<a href="https://apps.apple.com/it/app/way-of-the-turtle/id1472186054?mt=8" style="display:inline-block;overflow:hidden;background:url(https://linkmaker.itunes.apple.com/it-it/badge-lrg.svg?releaseDate=2019-09-19&kind=iossoftware&bubble=ios_apps) no-repeat;width:135px;height:40px;"></a>
{::options parse_block_html="false" /}

---
